---
layout: page
title: Säätökerho
kilta: yes
---
AS:llä on suhteellisen suuri määrä säätöhenkisiä nörttejä. Tämä näkyy muun muassa kiltahuoneellamme, jossa vanhalla metronäytöllä voi pelata matopeliä ja jossa pikaiset kiltahuonekameran korjaukset venyvät usein myöhään yöhön. Kiltamme säätöä pääsee myös näkemään ja kokemaan koko Otaniemi erilaisten isompien säätöprojektien puitteissa, kuten Otatarhan ajojen ajokin rakentamisessa syksyisin, tai esimerkiksi dyykatun teollisuusrobokäden kuntoonpanemisessa 2015 Wappuna.

Säätökerho perustettiin yhdistämään ihmiset, jotka rakentelevat ja näpertelevät harrastuksekseen tavallista enemmän ja tarjoamaan puitteita kuten tiloja ja laitteita edistämään tätä harrastusta. Säätöhän määritellään tässä kontekstissa tekniikkaharrastuneisuudeksi ja uusien laitteiden tai koodin nikkaroimiseksi.

Kerho kokoaa yhteen säätö-, automaatio-, elektroniikka-, rakentelu- ja robottihenkiset sekä muuten vaan parhaat tyypit, pitää yhteyttä muiden kiltojen vastaaviin ryhmittymiin ja järkkää säännöllisesti säätöiltoja, joissa harjoitetaan mm. legorobottihengailua, koodi-iltamia, mikrokontrollerihakkerointia tai muuta rakentelua.

Kerholla on mm. koulun kautta hankittuja NXT-legorobotteja, Tampereelta dyykattu robokäsi ja muuta sälää, joita näperrellessä saa mukavaa käytännön tuntumaa siihen, miksi se matriisin kääntäminen kannattaa opetella matikan peruskursseilla.

Säätökerhon Telegram-ryhmään voi liittyä vapaasti tästä linkistä TODO.
