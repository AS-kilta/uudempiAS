---
layout: page
title: "Rekisteriseloste"
---

Tämä dokumentti on henkilötietolain (523/1999) 10 §:n mukainen rekisteriseloste.

**1. Rekisterin pitäjä**

Automaatio- ja systeemitekniikan kilta ry  
Automaatio- ja systeemitekniikan kilta ry / kiltahuone  
PL 15500  
00076 Aalto

**2. Rekisteriasioita hoitava henkilö**

Hallituksen sihteeri

**3. Rekisterin nimi**

Automaatio- ja systeemitekniikan kilta ry:n jäsenrekisteri

**4. Rekisterin käyttötarkoitus**

Jäsenrekisterin tietoja voidaan käyttää osoiterekisterinä, yhteydenpitoon jäsenten suuntaan, jäsenmaksujen tarkkailuun ja jäsenyyden tarkastamiseen.

**5. Rekisterien sisältämät tiedot henkilöistä**

Täydellinen nimi  
Kotipaikka  
Sähköpostiosoite  
Jäsenmaksutiedot  
Hyväksymisvuosi Aaltoon  

**6. Rekisterin tietolähteet**

Tietolähteenä on Aalto-yliopiston ylioppilaskunnan toimittamat tiedot yhdistyksen jäsenmaksun maksaneista henkilöistä, jäsenhakemuksissa kerätyt tiedot, Aalto-yliopiston toimittamat tiedot valmistuneista sekä jäsenen itsensä ilmoittamat tiedot.

**7. Tietojen luovutus**

Tietoja voidaan käyttää killan toiminnassa killan hallituksen määräämällä tavalla. Yhdistyslain 11 § 2 mom:n mukaisesti kaikilla killan jäsenillä on oikeus tutustua tietoihin kaikkien jäsenten nimestä, kotipaikasta ja jäsenyystyypistä. 
Tietoja ei luovuteta yhdistyksen ulkopuolelle.

**8. Rekisterin suojauksen periaatteet**

Jäsenrekisterin suojaus perustuu Aalto-yliopiston ylioppilaskunnan tietojärjestelmien suojaukseen, rekisterin käyttöoikeuksien rajaamiseen vain hallituksen jäsenille sekä paperisten jäsenhakemusten säilyttämiseen hallituksen lukitussa kaapissa.

**9. Tietojen tarkastusoikeus**

Jokaisella on oikeus tarkastaa, mitä tietoja hänestä on Automaatio- ja systeemitekniikan kilta ry:n jäsenrekisterissä. 
Tarkastuspyynnön voi tehdä kirjallisena Automaatio- ja systeemitekniikan kilta ry:lle. Pyyntö tulee allekirjoittaa henkilökohtaisesti. Tarkastuspyynnön voi tehdä myös käymällä henkilökohtaisesti Automaatio- ja systeemitekniikan kilta ry:n kiltahuonella ja esittämällä tarkistuspyyntönsä hallituksen edustajalle. Tarkastusoikeuttaan käyttävän on tällöin kyettävä todistamaan henkilöllisyytensä. 
Henkilötietolain mukaan tiedot voi tarkastaa maksutta kerran vuodessa.
