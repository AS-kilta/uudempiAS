---
layout: page
title: Jäsenyys
---
Killan varsinaiseksi jäseneksi voidaan hyväksyä kaikki AYY:n jäsenistöön kuuluvat henkilöt. Killan jäsenenä saat äänioikeuden kiltakokouksissa, oikeuden osallistua killan tapahtumiin ja käyttää kiltahuonetta sekä pääsyn killan sähköpostilistoille. Jäseneksi pääset alla olevia ohjeita noudattamalla Lisätietoa killan jäsenyydestä löytyy killan säännöistä luvusta 2.

## Phuksi/Uusi opiskelija 

Uusien automaatio- ja informaatioteknologian koulutusohjelman opiskelijoiden ei tarvitse erikseen hakea killan jäsenyyttä, riittää kun maksaa jäsenmaksun. AS-killan jäsenmaksun maksat helpoiten AYY:n lukukausi-ilmoittautumisen yhteydessä. Jos et maksanut jäsenmaksua lukuvuosi-ilmottautumisen yhteydessä, voit suorittaa jäsenmaksun a.o. ohjeiden mukaisesti.

## Uusi varsinainen jäsen 

Killan varsinaista jäsenyyttä voi hakea vapaamuotoisella kirjeellä, sähköpostilla killan hallitukselle tai täyttämällä jäsenhakemuslomakkeen.

Viestistä tulee käydä ilmi vähintään henkilön etu- ja sukunimi, sähköpostiosoite, kotikunta, ja onko henkilö AYY:n jäsen. Lisäksi voi mainita myös postiosoitteen ja hyviä perusteluja sille, miksi haluaa olla AS:n jäsen. Jäsenyys vahvistetaan kun jäsenmaksu on maksettu ao. ohjeiden mukaisesti.

## Jäsenyyden uusiminen 

Jos olet jo ennestään killan jäsen ja haluat uusia jäsenyytesi, riittää että maksat jäsenmaksun lukuvuosi-ilmottautumisen yhteydessä tai killan tilille ao. ohjeiden mukaisesti. Jäsenmaksun eräpäivä on syyskuun viimeinen päivä, ja se oikeuttaa jäsenyyteen kyseiselle lukuvuodelle.

## Vanha jäsen 

Killan vanhaksi jäseneksi voi hakea henkilö, joka on ollut killan varsinainen jäsen, mutta ei ole enää AYY:n jäsen. Vanhaksi jäseneksi voit hakea kirjeellä tai sähköpostilla killan hallitukselle. Vanhan jäsenen ei tarvitse maksaa jäsenmaksua.

## Ulkojäsenyys 

Killan ulkojäseneksi voidaan hyväksyä killan toiminnasta kiinnostunut henkilö, jota ei voida hyväksyä varsinaiseksi tai vanhaksi jäseneksi. Jäseneksi haetaan samoin kuin varsinaiseksi jäseneksi ja jäsenmaksun suuruus on sama.

## Jäsenmaksu ja sen maksaminen 

Jäsenmaksun suuruus on 8 euroa ja se maksetaan killan tilille.

* Saaja: Automaatio- ja systeemitekniikan kilta
* IBAN: FI84 3131 3001 8081 61
* Viite: 6774
* Summa: 8 euroa

## Jäsenhakemuslomake

<iframe src="https://docs.google.com/forms/d/e/1FAIpQLSfTRrDzSNKXDLqmvuQp7EJswBgpeBMrvCPGqnI6P2Jl6IjQHA/viewform?embedded=true" width="100%" height="1500" frameborder="0" marginheight="0" marginwidth="0">Ladataan...</iframe>
