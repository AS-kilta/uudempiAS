---
layout: page
title: Viestintä
---
Kilta käyttää useita eri viestintävälineitä killan sisäiseen viestintään. Tieto killan toiminnasta ja tapahtumista kulkee sähköpostitse viikkotiedotteen muodossa sekä [uutiset-osiossa](https://as.fi/uutiset). Lisäksi käytetään foorumia virallisempaan keskusteluun ja Telegramia yleisempään jutteluun. Tapahtumat saat helposti omaan kalenteriisi lisäämällä killan tapahtumakalenterin omaasi. Lisäksi ASkista löytyy ilmoitustaulu hallituksen tiedotteita varten sekä pyykkinaru julisteita varten.

## Sähköpostilistat

Sähköpostilistoja käytetään jäsenistön laaja-alaiseen tiedottamiseen esimerkiksi viikkotiedotteen muodossa. Killan hallituksen [sähköpostilistan] (hallitusREMOVETHIS@as.fi) kautta saa yhteyden killan koko hallitukseen.
Killan jäsenet lisätään automaattisesti kolmelle sähköpostilistalle: aktiivit, jäsenet ja rekry. Aktiivit-listalle lähetetään viikkotiedotteet, jotka sisältävät infoa killan tapahtumista ja muista ajankohtaisista aiheista ja tapahtumista. Jäsenet-listalle lähetetään kokouskutsut sekä tietoa vuosijuhlista. Rekrylistalle lähetetään yhteistyössä toimivien yritysten rekrytointi-ilmoituksia.

Mikäli haluat lähettää tiedotteita sähköpostilistoille tai päästä mukaan listalle, otathan yhteyttä killan viestintämestariin.

## Telegram

Killan tiedotuskanavalle jokaisen jäsenen on hyvä liittyä ajankohtaisia tiedotuksia seuratakseen. Tiedotus-kanavalle pääset linkistä: [https://telegram.me/automit](https://telegram.me/automit).

Telegram-keskusteluista seuraavaksi tärkeimpiä ovat AS ja AivanVirallinen. AS-keskustelu on kaikkia aASeja varten. Aihe on vapaa ja keskustelu pitkälti moderoimatonta, mutta hyvät käytöstavat pidetään kunniassa. AivanVirallisessa voit keskustella killan toimintaan liittyvistä asioista ja tavoitat hallituksen sekä myös monet toimareista. Keskustelun sävy on asiallinen.

Monilla toimikunnilla on avoimet keskustelut, joihon aiheesta kiinnostuneet voivat liittyä. Lisäksi vuosikursseilla on omat keskustelunsa.

Telegram-keskusteluiden linkit löytyvät [linkkiseinältä](https://as.fi/kilta/linkkiseina.html).

## Kalenteri

Killan ylläpitämää Google-kalenteria seuraamalla saa kätevästi tiedon tulevista tapahtumista omaan kalenteriinsa.

## Foorumi

Killan foorumilla keskustellaan virallisemmista killan asioista ja sitä käytetään erityisesti vaalien alla. Foorumilla voidaan julkaista esimerkiksi hallituksen pohjaesityksiä, ohjesääntömuutosehdotuksia ja muuta yleistä killan asioihin liittyvää sisältöä.