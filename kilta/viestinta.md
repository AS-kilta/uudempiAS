---
layout: page
title: Viestintä
---
Kilta käyttää useita eri viestintävälineitä killan sisäiseen viestintään. Tieto killan toiminnasta ja tapahtumista kulkee sähköpostitse viikkotiedotteen muodossa sekä [uutiset-osiossa](https://as.fi/uutiset). Lisäksi käytetään foorumia virallisempaan keskusteluun ja Telegramia yleisempään jutteluun. Tapahtumat saat helposti omaan kalenteriisi lisäämällä killan tapahtumakalenterin omaasi. Lisäksi ASkista löytyy ilmoitustaulu hallituksen tiedotteita varten sekä pyykkinaru julisteita varten.

## Sähköpostilistat

Sähköpostilistoja käytetään killassa jäsenistön tiedottamiseen ja hallituksen tavoittamiseen.

Killan hallituksen postilista: hallitus ät as.fi. Listan kautta saat yhteyden koko hallitukseen.

Jäsenet lisätään automaattisesti kolmelle killan sähköpostilistoista: aktiivit, jäsenet ja rekry.

[AS-aktiivit](https://groups.google.com/a/as.fi/d/forum/aktiivit/join) listalle lähetetään viikkotiedotteet, jotka sisältävät infoa killan tapahtumista ja muiden tahojen järjestämistä killistejä mahdollisesti kiinnostavista tapahtumista. 

[AS-jäsenet](https://groups.google.com/a/as.fi/d/forum/jasenet/join) listalle kuuluu kaikki killan jäsenet. Listalle lähetetään kokouskutsut sekä tietoa vuosijuhlista.

[AS-rekry](https://groups.google.com/a/as.fi/d/forum/rekry/join) listale lähetetään yritysten työpaikkailmoituksia ja muuta vastaavaa.

Sähköpostilistoille liittyminen tai niiltä poistuminen tapahtuu sivulla, jolle pääset klikkaamalla listan nimeä.

Mikäli haluat saada ilmoituksesi aktiivit- tai rekrylistalle, lähetäthän ne viestintämestarille: viestintamestari ät as.fi

## Foorumi

Killan foorumilla keskustellaan asiallisesti virallisia killan asioita. Foorumeille voidaan julkaista esimerkiksi hallituksen pohjaesityksiä, ohjesääntömuutosehdotuksia ja yleistä keskustelua killan asioista. Foorumin löydät täältä.

## Telegram

Killan tiedotuskanavalle lähetetään tiivistelmä viikkotiedotteesta sekä lyhyitä infoviestejä killan tapahtumista ja toiminnasta. Tiedotus-kanavalle pääset linkistä: [https://telegram.me/automit](https://telegram.me/automit)

Telegram-keskusteluja kiltalaisten keskuudessa on monia, mutta tärkeimmät ovat AS ja AivanVirallinen. AS -keskustelu on kaikkia aASeja varten. Aihe on vapaa ja keskustelu pitkälti moderoimatonta, mutta hyvät käytöstavat pidetään kunniassa. AivanVirallisessa voit keskustella killan toimintaan liittyvistä asioista ja tavoitat hallituksen sekä myös monet toimareista. Keskustelun sävy on asiallinen.

Monilla toimikunnilla on avoimet keskustelut, johon aiheesta kiinnostuneet voivat liittyä. Lisäksi vuosikursseilla on omat keskustelunsa.

Telegram-keskusteluiden kutsulinkit saapuvat sähköpostitse viikkotiedotteen ohessa.
