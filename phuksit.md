---
layout: page
title: Uudet opiskelijat
---
Hei uusi phuksi ja tervetuloa Automaatio- ja systeemitekniikan kiltaan! Näille sivuille on pyritty kokoamaan kaikkea materiaalia, josta on apua opintojesi alussa ja ehkäpä jopa koko ensimmäisen vuoden ajan. Automaatio- ja systeemitekniikan kilta, tuttavallisemmin AS, on Aalto-yliopiston ylioppilaskunnan alainen ainejärjestö. Se on perustettu 1998 edustamaan automaatio- ja systeemitekniikan opiskelijoita. Vuoden 2013 kandiuudistuksesta lähtien kilta on vastaanottanut uudet automaatio- ja informaatioteknologian koulutusohjelman opiskelijat. AS on nykyään sisäänotoltaan yksi Otaniemen suurimpia kiltoja.

Killan tehtävä on koota yhteen alan opiskelijoita ja valvoa heidän etujaan niin yliopistossa kuin yhteiskunnassakin. Lisäksi kilta tarjoaa monipuolisesti kulttuuriin, opiskeluun ja työllistymiseen liittyviä tapahtumia. Toiminnan tavoitteena on kasvattaa killan jäsenistä teekkari- ja ammatti-identiteetiltään vahvoja osaajia.

Kiltamme tekee tiivistä yhteistyötä muun muassa muiden kiltojen takia ja erityisesti oman korkeakoulumme, Sähkötekniikan korkeakoulun (tuttavallisemmin ELEC) kiltojen kanssa Jos tietoa ei löydy täältä, kysy tarkempaa tietoa Phuksikapteeniltasi.

## Aalto? AS? ELEC? Miten ne liittyy? Kyllä ne liittyy.

Sähkötekniikan korkeakoulu eli ELEC on yksi Aalto-yliopiston kuudesta korkeakoulusta. ELECillä opiskelevat kaikki Automaatio- ja informaatioteknologian, Elektroniikan ja sähkötekniikan sekä Bioinformaatioteknologian opiskelijat. Korkeakouluna ELEC vastaa opetustyöstä ja opetuksen sisällöstä edellä mainituilla aloilla. Lisää tietoa killasta ja opinnoista löytyy kilta ja opinnot -sivuilta.

## Muistilistat ennen koulun alkua

* Ota opiskelupaikka vastaan
* Ilmoittaudu läsnäolevaksi ja maksa ylioppilaskunnan jäsenmaksu. Samalla voit myös maksaa killan jäsenmaksun.
* Hae [opiskelijakorttia](http://ayy.fi/jasenille/jasenyys-ja-jasenmaksu/opiskelijakorttihakemus)
* Hae [asuntoa](https://domo.ayy.fi)
* Hae [opintotukea](http://www.kela.fi/opintotuki)
* Hanki [matkakortti](http://www.hsl.fi/fi/matkustajanopas/matkakortti)
* Liity Facebookissa ryhmään AS-phuksit '16 ja Telegrammissa.
* Muista ilmoittautua VarASlähtöön Phuksikapteenille! (Roope Pääkkönen, 0400 184 339, phuksikapteeni@as.fi) Kerro viestissäsi ainakin nimesi ja allergiasi. Lisäksi mainitse, että saisitko auton käyttöösi kuljetusta varten.
