---
layout: post
title: Tule mukaan Planin maahanmuuttajatyöhön
date: 2018-03-11 12:14:00 +0200
language: fin
author: Viestintämestari
categories: muut
---
# Tule mukaan Planin maahanmuuttajatyöhön

Etsimme aktiivisia, ulospäinsuuntautuneita, uusiin kokemuksiin ja tilanteisiin ennakkoluulottomasti suhtautuvia vapaaehtoisia. Kaikkiin Plan International Suomen viiteen maahanmuuttajatyön projektiin kaivataan nyt lisää vapaaehtoisia.

Pääkohderyhmänämme ovat noin 12–17-vuotiaat, Suomeen hiljattain muuttaneet nuoret ja heidän perheensä. Toiminnassamme on vuosittain mukana maahanmuuttajia noin 40 kansallisuudesta.

Lue lisää Planin maahanmuuttajatyöstä täältä: <www.plan.fi/maahanmuuttajatyo>

Vapaaehtoistyö on monipuolista: tarjolla on mm. retkiä, tapahtumia, työpajoja, vierailuja sekä intensiivistä pienprojektien fasilitointia. Voit käyttää hyödyksi osaamistasi tai tulla omana itsenäsi antamaan muutaman tunnin vapaa-ajastasi. Voit osallistua satunnaisesti tai sitoutua pidemmäksi ajaksi isompaan kokonaisuuteen. Jokaiselle löytyy jokin toimintamuoto.

Koulutamme vapaaehtoiset ja järjestämme yhteisiä vapaaehtoisiltoja myös Planin muiden vapaaehtoisten kanssa. Kaikki vapaaehtoiset on vakuutettu.

Imoittaudu mukaan oheisen linkin kautta viimeistään 2.4. Seuraava koulutus järjestetään la 14.4. Koulutuksen jälkeen pääset heti mukaan valitsemaasi toimintaan.

<https://lahjoita.plan.fi/maahanmuuttajatyon_vapaaehtoiseksi>

Lisätietoja vapaaehtoisuudesta antaa koordinaattori Susanna Salmijärvi (susanna.salmijarvi@plan.fi / 050 346 9579)
