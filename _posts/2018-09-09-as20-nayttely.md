---
layout: post
title: "AS20-näyttely"
date: 2018-09-09 18:50:00 +0300
language: fin
author: Viestintämestari
categories: pääuutiset AS kulttuuri
---
## Tervetuloa AS20-näyttelyyn! 

Automaatio- ja systeemitekniikan killan täyttäessä kunnioitettavat 20 vuotta on hyvä hetki vilkaista taaksepäin ja tutustua siihen, mitä aASit ovat puuhanneet vuosien aikana. Paljon muutoksia on tapahtunut niin haalareissa, kiltahuoneella kuin tapahtumakulttuurissakin, mutta pohjimmiltaan kilta on säilynyt tunnistettavana ja “Aivan Sama!” raikaa yhtä suurella volyymilla kuin aikoinaan. 

Polyteekkarimuseolle, osoitteeseen Jämeräntaival 3A, on koottu näyttely AS-killan historiasta. Haluamme toivottaa sinut, entinen tai nykyinen aASi tai aASinmielinen, lämpimästi tervetulleeksi kurkistamaan violetin killan menneisyyteen.

Näyttelyn avajaisia vietetään AS:n phuksisitsien cocktail-tilaisuudessa perjantaina 14.9. klo 18 (vain sitseille osallistujille). Tämän jälkeen näyttely on auki syksyllä 2018 aina museon ollessa auki, eli sunnuntaisin klo 12-14 tai Polyteekkarimuseon kanssa erikseen sovittuna ajankohtana.

Mitä: AS20-näyttely<br>
Missä: Polyteekkarimuseo, Jämeräntaival 3A, 02150 Espoo<br>
Milloin: 14.9.-23.11., Polyteekkarimuseon ollessa auki

<https://as20.fi><br>
<https://www.polyteekkarimuseo.fi/>