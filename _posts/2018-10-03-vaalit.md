---
layout: post
title: "Killan vaalit 2018"
date: 2018-10-03 10:20:00 +0300
language: fin
author: Hallitus
categories: AS pääuutiset
---
Automaatio- ja systeemitekniikan killan vuodelle 2019 hallitukseen ja toimariksi ehdolleasettautuminen aukeaa ensi maanantaina 8.10. Uudistuvasta toimarivalinnasta ja yleisesti vaalien kulusta kerrotaan tarkemmin maanantaina rekrysaunassa ja myöhemmin tiedotuksessa. Vaalikausi koostuu pääasiassa killan sivuilla käytävästä keskustelusta sekä kolmesta seuraavasta tapahtumasta:

### Kiltasauna 8.10. Klo 18:00 Kattosauna JMT 3a
Kiltasaunassa pääset rennoissa merkeissä tutustumaan killan toimijoiden tehtäviin, kuulemaan tuoreimmat juorut mahdollisista ehdokkaista ja ylipäätään viettämään mukavaa iltaa juonien AS:n suuresta tulevaisuudesta. Tapahtuman yhteydessä avataan myös virkoihin ehdolleasettautuminen ja esitellään hallituksen pohja tulevan vuoden rakenteelle. Hallitus on paikalla esittelemässä uudistunutta vaalimenetelmää tarkemmin.

### Vaalihiillostukset 26.10.
Useilla yhdistyksillä myös vaalifoorumin nimellä kulkevassa tapahtumassa, ehdokkailta pääsee kasvotusten kysymään kiperiä kysymyksiä ja he voivat esitellä suuret suunnitelmansa killan tulevaisuudelle.

### Vaalikokous 31.10.
Itse kokous, jossa kiltalaiset virallisesti valitsevat hallituksen ja toimarit ensi vuodelle. Kokouksessa on äärimmäisen tärkeää olla paikalla, sillä siellä käydään viimeiset lyhyet esittelyt ja kysymykset ja äänestetään ehdokkaat virkoihin. Kokouksen jälkeen on myös saunajatkot, johon kaikki ovat tervetulleita.