---
layout: post
title: Oletko kohdannut häirintää Aallossa? Ota yhteyttä AYY:n häirintäyhdyshenkilöihin!
date: 2018-03-01 13:32:00 +0200
language: fin
author: Viestintämestari
categories: muu aalto tiedotteet
---
Oletko kohdannut häirintää tai epäasiallista kohtelua Aallossa? Ota yhteyttä AYY:n häirintäyhdyshenkilöihin!

AYYllä on kaksi häirintäyhdyshenkilöä, mies ja nainen, jotka ovat AYY työntekijöitä. Häirintäyhdyshenkilöihin voi olla yhteydessä, jos AYY:n jäsenen on kokenut tai havainnut häirintää yliopistoyhteisössä, sisältäen ylioppilaskunnan toiminnan, järjestöjen toiminnan ja opetuksen aikana tapahtuneen häirinnän. Häirintäyhdyshenkilöt tarjoavat apua häirinnän tunnistamiseen, neuvontaa, keskusteluapua sekä tarvittaessa auttavat tilanteen ratkaisussa. Tarvittaessa kysyjä ohjataan muiden palvelujen piiriin ja ottamaan yhteyttä viranomaisiin tai yliopistohenkilökuntaan, jos tarve siihen yhteydenoton perusteella ilmenee ja yhteydenottaja näin toivoo.

Kaikki yhteydenotot ovat luottamuksellisia. Niiden sisällöistä ei kerätä tietoa ylioppilaskuntaan, eikä niiden sisällöstä kerrota eteenpäin ilman yhteydenottajan omaa suostumusta.

Häirintäyhdyshenkilö Minna Mäkitalo hairinta-nainen@ayy.fi puhelin 050 520 9438

Häirintäyhdyshenkilö Lauri Jurvanen hairinta-mies@ayy.fi puhelin 050 520 9438

Häirintä tai epäasiallinen käytös voi ilmetä sanallisena tai sanattomana loukkaamisena, ei-toivottuna fyysisenä koskettamisena, uhkailuna, ei-toivottuna yhteydenpitona, yhteisöstä ulossulkemisena tai muuten sen toimintaan osallistumisen asiattomana vaikeuttamisena. Häirinnän kokemus on subjektiivinen, eli mikä on loukkaavaa ja ahdistavaa ja koetaan häirinnäksi vaihtelee henkilöittäin, joten on ensisijaisesti tärkeintä on yhteyttä ottavan oma kokemus tilanteesta.

Älä epäröi ottaa yhteyttä, jos epäilet kohdanneesi häirintää ja kaipaat apua. Neuvomme myös järjestöjä häirinnän ehkäisyssä.

Terveisin häirintäyhdyshenkilöt Minna ja Lauri