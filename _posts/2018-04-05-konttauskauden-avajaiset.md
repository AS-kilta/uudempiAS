---
layout: post
title: "Konttauskauden avajaiset 13.4."
date: 2018-04-05 20:25:00 +0200
language: fin
author: Jäykkäranne
categories: muut tapahtumat
---
Konttauskauden avajaiset lähestyvät tuhannen wapun woimalla! Ja Automaatio- ja systeemitekniikan killan 20. juhlavuoden kunniaksi tuo killan kenties pitkäikäisin tapahtuma järjestetään 13.4. perjantaina suurempana kuin koskaan! Alvarin aukio saa hulppeat koristeet valtavan kimblelaudan peittäessä keväistä nurmea. Perinteisen Ihmiskimblen pelaamisen lisäksi luvassa on musiikkia, ruokaa, oheistoimintaa, kontteja sekä eeppistä wappufiilistä! Tätä et todellakaan halua missata!

Ensimmäinen peli käynnistyy klo 14:00, pelejä pelataan mahdollisuuksien mukaan niin kauan kuin joukkueita riittää, mutta jos haluat varmistaa neljän hengen seurueesi pelimahdollisuuden, saavu tiimisi kera ajoissa paikalle.

Valmistaudu siis kevään kenties naksauttavimpaan kokemukseen, nappaa omat pelijuomasi mukaan ja haasta joukkueesi kanssa muut kevään isoimmalla Kimble-areenalla! Jatkopelit pelataan OK20 pienellä puolella Alvarin aukion hiljettyä. Sauna lämpenee illalla, mutta tarkka jatkoillesiirtyminen riippuu viimeisten pelien aikataulusta.

Konttauksen tarjoaa TTER! Naksuttelussa mukana myös Tactic, Nokian Panimo ja Olvi!

Mitä: Konttauskauden avajaiset feat. ihmiskimble!<br>
Missä: Alvarin aukiolla<br>
Milloin: pe 13.4. klo 14:00 alkaen<br> 
Muuta: Omat Pelijuomat Mukaan

Facebook: <https://www.facebook.com/events/184578802163878/>
