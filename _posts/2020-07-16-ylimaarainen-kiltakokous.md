---
layout: post
title: "Ylimääräinen kiltakokous torstaina 30.7.2020"
date: 2020-07-16 22:30:00 +0200
language: fin
author: Viestintämestari
categories: AS pääuutiset
---

**Automaatio- ja systeemitekniikan kilta ry**  
**KOKOUSKUTSU**  
**30.7.2020**

Automaatio- ja systeemitekniikan killan hallitus kutsuu koolle ylimääräisen kiltakokouksen torstaina 30.7. klo 18 alkaen. Kokous pidetään AYY:n Takkakabinetissa, osoitteessa Jämeräntaival 3A, 02150 Espoo. Kokoukseen on mahdollista osallistua myös etänä. Etäosallistuminen vaatii Zoom-yhteyden kokoukseen sekä tunnistautumisen videoyhteyden kautta kokouksen alussa. Linkki Zoom-kokoukseen tulee saataville Automaatio- ja systeemitekniikan killan Telegram-tiedotuskanavalle ennen kokousta.

Automaatio- ja systeemitekniikan killan hallitus toi viime kokouksessa ilmi tarpeen killan haalarien ulkoasun päivittämisestä sekä samalla haalariohjesäännön muuttamisesta. Nykyinen Comic Sansilla kirjoitettu ”Aivan Sama” ei hallituksen mielestä vastaa killan nykyistä ilmettä tai brändiä, johon tulevaisuudessa pyritään. Tämän takia hallitus ehdottaa kyseisen kohdan ”— sekä tämän yläpuolelle teksti “AIVAN SAMA” Comic Sans MS-fontilla” poistamista haalariohjesäännöstä.

Kokouksessa käsitellään hallituksen esitys killan haalariohjesäännön muutoksesta.

Kiltalaisilla on mahdollisuus keskustella muutosesityksestä killan hallinnoimalla  AivanVirallinen-Telegram-kanavalla ennen kokousta.

—  
Automaatio- ja systeemitekniikan kilta ry:n kiltakokous  
ESITYSLISTA 30.7.2020

Kokouksen avaus  
Kokouksen järjestäytyminen  
Kokouksen laillisuuden ja päätösvaltaisuuden toteaminen  
Kokouksen työjärjestyksen hyväksyminen  
Ilmoitusasiat  
Killan haalariohjesäännön muuttaminen  
Muut esille tulevat asiat  
Kokouksen päättäminen

—  
Automaatio- ja systeemitekniikan kilta ry:n hallitus  
Espoossa 16.7.2020
