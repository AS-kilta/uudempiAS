---
layout: post
title: Ryhmäalennus opiskelijoille Kino Soi! -konsertteihin
date: 2018-03-11 12:02:00 +0200
language: fin
author: Viestintämestari
categories: kulttuuri
---
Maalis-huhtikuussa 2018 Kino Soi!:n ohjelmistossa on kaksi konserttia. 12.3. klo 19 kuultavassa Fluorescent Crescent -konsertissa kuullaan muun muassa Veli Kujalan teos sellolle ja elektroniikalle, sekä osia Ravelin Le Tombeau de Couperin -sarjasta harmonikalla soitettuna. Illan artisteina toimivat Veli Kujala (harmonikka) sekä Markus Hohti (sello).

9.4. klo 19 on vuorossa Muistoja -konsertti, jossa musisoivat Tomas Nuñez-Garcés (sello), Silja-Mari Heikinheimo (viulu), Hanna Hohti (alttoviulu), Liina-Mari Raivola (sello) ja Petja Kainulainen (sello). Konsertissa kuullaan Crumbin Sonaatti soolosellolle, joka on sävelletty Kino Tapiolan perustamisvuonna 1955. Ohjelmassa on myös yksi Beethovenin viidestä jousitriosta sekä Anton Arenskyn Tsaikovskin muistolle säveltämä kvartetto viululle, alttoviululle ja kahdelle sellolle.

Kino Soi! on syksyllä 2017 startannut uusi konserttisarja, joka toimii Aarne Ervin vuonna 1955 suunnittelemassa Kino Tapiolan funkisklassikkorakennuksessa Espoon Tapiolassa. Kino Soi!:n taiteellisina johtajina ja house bandina toimivat alttoviulisti Hanna Hohti sekä sellistit Markus Hohti, Liina-Mari Raivola ja Petja Kainulainen, jotka tuovat konserttisarjassa kamarimusiikkimaailman ykkösnimiä Tapiolaan esiintymään. Kino Soi!:n toimintaperiaatteena on tarjota tapiolalaisille omalla alueellaan korkeatasoista ja helposti saavutettavaa kamarimusiikkitoimintaa noin viiden konsertin verran vuodessa. Tavoitteena on vahvistaa Tapiolan kuvaa aktiivisena kulttuurimaisemana, joka varsinkin Länsimetron avautumisen myötä on saamassa suurempaa roolia yhtenä pääkaupunkiseudun kiinnostavana alueena. Konserttisarja jatkuu kolmella konsertilla syksyllä 2018. Syksyn ohjelmistossa on muun muassa maailmallakin mainetta niittäneen Kamus-kvartetin ainoa syksyn pääkaupunkiseudun konsertti, jossa kuullaan Seppo Pohjolan kvarteton kantaesitys.

Kino Soi! -kamarimusiikkikonsertit keväällä 2018:

12.3.2018 klo 19 FLUORESCENT CRESCENT, Kino Tapiola

9.4.2018 klo 19 MUISTOJA, Kino Tapiola

**Tarjoamme Aalto-yliopiston opiskelijoille ryhmäalennuksen Kino Soi! -kamarimusiikkikonsertteihin Espoon Tapiolassa keväällä 2018: viiden hengen opiskelijaryhmille yhteisliput nyt 35 euroa (lippujen normaalihinnat 15 / 10  euroa, liput käteisellä ovelta ennen konserttia).**

[linkki julisteeseen](https://drive.google.com/file/d/0B3Ye_Z7UqfuRdG1TT2tpUHZtRDF2bUNya3VHZjU0YTBZVGlv/view?usp=sharing)

Tervetuloa kamarimusiikin pariin Kino Soi!:n konsertteihin!
