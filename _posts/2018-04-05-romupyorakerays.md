---
layout: post
title: "Romupyöräkeräys"
date: 2018-04-05 20:15:00 +0200
language: fin
author: Viestintämestari
categories: muut
---
**Romupyöräkeräys**

Otaniemen romupyöräkeräys on täällä taas! Tällä kertaa suurempana kuin koskaan. Tänä vuonna hylättyjä pyöriä kerätään Otaniemen alueella AYY:n ja Hoasin kiinteistöjen lisäksi myös ACRE:n kiinteistöistä.

Kaikki pyörät tullaan merkitsemään värikkäillä rannekkeilla 6.-8.4. välisenä aikana. Kaikki pyörät, joista ranneketta ei ole poistettu, tullaan keräämään toukokuun aikana. Poista ranneke siis omasta pyörästäsi mitä pikimmiten! Muistutathan tästä myös kavereitasi ja kämppiksiäsi, jotka eivät itse ole paikalla poistamassa ranneketta pyörästään, esim. vaihdossa olon vuoksi.

Kerätyt ja hyväkuntoiset pyörät tullaan myymään syyskuussa. Tuolloin sinulla on mahdollisuus ostaa itsellesi käyttöpyörä edulliseen hintaan. 

Lisätietoja: <https://ayy.fi/ylioppilaskunta/vapaaehtoistoiminta/jaostot/kampusjaosto/romupyorakerays/>