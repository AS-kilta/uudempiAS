---
layout: post
title: "Ulkoexcu 7.-13.10.2019"
date: 2019-02-17 22:45:00 +0200
language: fin
author: Viestintämestari
categories: AS Excursiot pääuutiset
---
**Lokakuussa räjähtää, kun AS lähtee valloittamaan Keski- ja Itä-Eurooppaa!**

Ulkoexcun toinen tuleminen on käsillä, kun lokakuun 7.-12. päivä Herran vuonna 2019 osasto aASeja tutustuu lähemmin Tsekkien ja Saksan elämään ja kulttuuriin, aloittaen maanantaina Prahasta ja siirtyen torstaina Dresdenin kautta Berliiniin, jossa viivytään lauantaihin asti.

Reissulla on järjestettyä ohjelmaa, kuten ekskursioita, mutta suuri osa ohjelmasta on hyvin vapaamuotoista. Kulttuuriekskursioille ei tarvitse tulla mukaan, jos ei huvita ja niiden sisältöön voi vaikuttaa etukäteen.

Tarkoitus on, että matkalle lähtijät varaavat itse omat lentonsa. Tämä tehdään käytännön syistä, sillä on huomattavasti vaikeampaa saada lentolippuja kolmellekymmenelle kuin yhdelle. Mikään ei kuitenkaan estä suunnittelemasta ja sopimasta lentoja kavereiden kanssa siten, että matkalle saa seuraa.

Täysin ilman sponssirahaa reissu maksaa noin 255€/naama. Hintaan on laskettu majoitus, siirtymiskustannuksia Praha-Berliini sekä hivenen tukea vapaa-ajan ohjelmalle. Oletetaan, että ruoat ja juomat kustannetaan itse, mutta kaikissa majoituksissa tarjoillaan aamupalaa.

Koska lennot on tarkoitus varata itse, tästä seuraa, että niin halutessaan lentoja voi varata myös muille päiville kuin maanantai ja lauantai. Näissä tapauksissa pyydetään olemaan mahdollisimman varhain yhteydessä järjestäjiin.

Ilmo on sitova, joten jos myöhemmin käy ilmi, ettet pääsekään mukaan, ota hyvissä ajoin yhteyttä ulkoexcutoimikuntaan. Tarkempia tietoja ohjelmasta, ekskursioista ja aikatauluista seuraa niiden varmistuttua.

Ulkoexcutoimikunta vastaa mielellään aiheesta nouseviin kysymyksiin.
Toimikunnan tavoittaa Telegramista nikeillä @jmajuri @DSDaddy @Viikinkeri ja @Nikosoininen

Ilmoittautuminen aukeaa 20.2.2019 klo 12:00!
<http://as.ayy.fi/ilmo/ulkoexcu>
