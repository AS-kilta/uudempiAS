---
layout: post
title: "Killan vaalit 2019"
date: 2019-10-15 14:20:00 +0300
language: fin
author: Viestintämestari
categories: AS pääuutiset vaalit
---
## Yleistä tietoa killan vaaleista 2019

Automaatio- ja systeemitekniikan killan vaalikokous on tänä vuonna kaksiosainen ja se järjestetään 18.10.2019 klo 16-> sekä 30.10.2019 klo 16-> salissa TU1, Maarintie 8.

Killan uusi foorumi <forum.as.fi> toimii pääasiallisena alustana kiltamme vaaleissa.
Kysymyksiä vaaleihin liittyen voi esittää foorumilla tai suoraan istuvalle puheenjohtajalle @severicasserly forumilla, Telegramissa tai sähköpostilla pj@as.fi

### Ohjeet ehdolleasettumiseen

Tutustu seuraaviin dokumentteihin:

[Vapaaehtoisena AS:llä](https://as.fi/uutiset/2019/10/15/vapaaehtoisena.html)  
[Hallituksen pohjaesitys](https://as.fi/uutiset/2019/10/15/pohjaesitys.html)  
[Virkakuvaukset](https://as.fi/uutiset/2019/10/15/virkakuvaukset.html)  

Ehdolle hallitukseen ja toimikunnanjohtajaksi voi asettua aloittamalla uuden ketjun [foorumilla](https://forum.as.fi/c/vaalit-2019).

Toimihenkilöksi voi hakea täyttämällä [toimarihakulomakkeen](https://docs.google.com/forms/d/e/1FAIpQLSea4rVQHiCXHtTL4czVFpW0Zy10EvCVlbzuLRIUq1WhVzdF9Q/viewform).

### Vaalien aikataulu tiivistettynä

9.10. Haku hallituksenmuodostajaksi, hallituksen jäseneksi sekä kaikkiin toimihenkilövirkoihin aukeaa  
18.10. Vaalikokous osa 1 TU1, Maarintie 8 klo 16->  
    - Valitaan hallituksenmuodostaja  
    - Käsitellään muut ajankohtaiset asiat  
    - Valitaan muutama toimari mm. toiminnantarkastajat 
 
18.10 Kokouksen jatkot / rekrysauna  
    - Haku muulle hallitukselle vielä auki ;).  

20.10. Haku hallitukseen päättyy.  
21.-28.10. Hallituksenmuodostaja haastattelee hallitusehdokkaat.  
    - Ehdotus hallituksesta kiltalaisille 28.10.

30.10. Vaalikokous osa 2 TU1, Maarintie 8 klo 16->  
    - Hallituksen valinta hallituksenmuodostajan ehdotuksesta.  
    - Toimikuntien muodostaminen.  
    - Toimikuntien johtajien valinta.

30.10. Kokouksen jatkot  
3.11. Toimarihaku päättyy ja toimarihakemusten käsittely alkaa.

### Ohjeita hallituksenmuodostajaehdokkaille

Don’t panic! Hallituksen muodostaminen saattaa tuntua vieraalta tai vaikealta, mutta älä huoli, sillä neuvoa ja ohjeistusta löytyy kun tilanne koittaa. Hae rohkeasti! Seuraavaksi on kuitenkin lyhyt ohjeistus siitä, mitä hallituksen muodostaminen pitää sisällään. Näitä asioita kannattaa kuitenkin miettiä hieman jo ennen vaaleja.

Hallituksen muodostaminen kannattaa aloittaa suunnittelemalla prosessi ja sen aikataulu.
Prosessin suunnittelussa on hyvä ottaa seuraavat asiat huomioon:

Valitse prosessipalat, jotka auttavat juuri sinua saamaan parhaan mahdollisen tiedon hakijoista. Osapalasia voi olla:  
Hakemus (ja “kilta-CV”)  
Haastattelu  
Ennakkotehtävä ennen haastattelua  
Julkinen paneeli  
Ryhmätehtävä  

Kirkasta itsellesi mitä kaikkea haluat haussa ottaa huomioon ja painottaa. Tällaisia asioita voi olla hakijan motivaatio, tiedot jotka auttavat suoriutumaan tehtävästä, ryhmän diversiteetti ja yksilön sopivuus osaksi muodostettavaa ryhmää.
Kiinnitä huomiota yhdenvertaisuuteen. Hyviä keinoja on strukturoida haastattelu valmiiksi, viestiä hyvissä ajoin hakijoille mitä tehdään ja miksi ja huomioida materiaalien kääntäminen tarpeen vaatiessa.

Varaa tarvittava aika ja tilat hyvissä ajoin.

Lopuksi ehdotus hallituksesta tulee esitellä killalle. Tässä on hyvä esitellä kohdan 2 tavoitteita ja miten hallitus kokonaisuudessaan sopii kuvaan.

Tässä lyhyesti pääpiirteittäin mitä hallituksen muodostamisprosessi voi pitää sisällään. Jokaisen prosessi on tottakai yksilöllinen ja siihen saa apua esimerkiksi istuvan hallituksen puheenjohtajalta.
