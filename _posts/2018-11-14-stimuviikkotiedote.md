---
layout: post
title: "Stimuviikkotiedote"
date: 2018-11-14 15:30:00 +0300
language: fin
author: Viestintämestari
categories: AS pääuutiset
---
Killallemme erittäin tärkeä viikko, Stimulaatioviikko (kiltamme vuosijuhlaviikko), on ensi viikolla ja koska silloin on joka päivä jotain tapahtumaa niin haluamme varmistaa että kaikki ovat vähintäänkin kuullet niistä kaikista.

### Maanantai 19.11.
#### Mopon läpilaulanta
Vuos'juhla tullut on! Laulu soi, sekä raikaa!

Näin kuuluvat perinteisen Stimulaulun sanat! Vaan miten kuuluvat muiden tuttujen ja tuntemattomien aASilaulujen sanat ja sävelet? Tule ottamaan selvää tästä ja nauttimaan lauluista sekä seurasta vuosijuhlaviikon perinteiseen Mopon Läpilaulantaan! Mopon läpilaulannassa laulamme lukkariston johdolla AS:n oman laulukirjan, Mopon, läpi!

Tapahtuman ajatuksena on nimenomaan opetella uusia lauluja ja muistella vanhoja sävelkulkuja, joten minkäänlaista sävelkorvaa et tarvitse. Laulukirjojakin voit ostaa paikan päältä! Jotta laulaminen kävisi mahdollisimman helposti ja sulavasti, on tapahtumassa mahdollisuus laulaa myös säestetysti!

Laulujen jälkeen laulajilla on mahdollisuus saunoa, ja saunassa pääsemmekin laulamaan uudempia, ei vielä Mopoon ehtineitä kappaleita Lukkariston laatimalta Saunaläsyltä™. Kaiken tämän lisäksi tarjolla on myös purtavaa ja juotavaa!

Suuntaa siis maanantai-iltana askeleesi kohti Otakaari 20:n isoa puolta, jossa laulellaan mopo rattoisasti läpi!

MMMM:<br>
Mitä: Mopon läpilaulanta (lauletaan laulukirja läpi)<br>
Missä: OK20 iso puoli<br>
Milloin: Maanantai 19.11. klo 18<br>
Miksi: koska teekkari laulaa mieluummin kuin hyvin

FB: <https://www.facebook.com/events/1127328914106072/>

### Tiistai 20.11.
#### Liukuhihna 2018 - mASkibileet
Oletko aina haaveillut bileistä, joissa voit tutustua uusiin ihmisiin ja reivata tanssilattialla - anonyymisti? Wonder no more! 

Automaatio- ja systeemitekniikan killan fuksien järjestämä legendaarinen Liukuhihna tulee taas, ja tänä vuonna teemana on mASkibileet! Tapahtuma on poikkitieteellinen, eli myös muiden alojen ja koulujen opiskelijat ovat tervetulleita! Saavu siis yksin tai kavereittesi kanssa viettämään mahtavaa iltaa niin AS-konkkaronkan kuin muidenkin alojen opiskelijoiden kanssa! 

HUOM! Maskeja jaetaan bileissä, mutta niitä on vain äärellinen määrä! Olemalla paikalla ajoissa varmistat maskin itsellesi!

Missä? Baarikärpänen, Pohjoinen Rautatienkatu 21, Helsinki<br>
Milloin? 20.11.2018 klo 21-03<br>
Dresscode: Black & White + maski

Liput:<br>
5€ ennakkoon<br>
6€ ovelta<br>
Haalarimerkki 2€<br>
Narikka sisältyy hintaan

Lippuja myydään Kandilafkan aulassa 6.11. alkaen!

Baaritiskillä opiskelijahinnat koko illan!

FB-tapahtuma: <https://www.facebook.com/events/340592530079779/>

### Keskiviikko 21.11.
#### AS 20v Historiikin julkaisu
Miten killan phuksikasvatus on kehittynyt? Milloin valittiin ensimmäinen Stimulantti? Mitä alumnitoiminnassamme on viime vuosina tapahtunut? Kuka viuhahti sitseillä? Mitä AS:llä on oikeastaan tapahtunut viimeisen kymmenen vuoden aikana? Näihin ja moniin muihin kysymyksiin saat vastauksen Automaatio- ja systeemitekniikan killan 20-vuotishistoriikin julkistustilaisuudessa! Tule siis paikalle kuulemaan, mistä teoksessa on kyse ja mitä tämän kaksivuotisen projektin taival on pitänyt sisällään.

Historiikin jumalainen julkistus on 21.11. klo 18 alkaen OUBSin Studiolla Otaniemessä. Luvassa on puheita, muisteluita ja ennennäkemättömän upea historiikin paljastus! Ohjelmaan sisältyy luonnollisesti kuohuvaa sekä pientä syötävää. Jotta pääset nauttimaan täysin siemauksin julkistustilaisuudesta, tulethan paikalle viimeistään klo 18:30.

Tilaisuudesta voi noutaa jo tilaamansa historiikin ja kyseisiä teoksia voi ostaa paikan päältä 20 euron hintaan. Jos et kuitenkaan pääse paikalle, historiikki toimitetaan sinulle vuosijuhlassamme Stimulaatiossa tai voit noutaa sen myöhemmin kiltahuoneeltamme.

Mitä: AS:n 20-vuotishistoriikin julkistus
Missä: OUBSin Studiolla, Jämeräntaival 1
Milloin: 21.11. klo 18-20

FB: <https://www.facebook.com/events/2145568925703323/>

Historiikkia tukemassa:
[Suomen Automaatioseura - Finnish Society of Automation](https://www.facebook.com/Automaatioseura/), [TTER](https://www.facebook.com/tterahasto/), [Äpy](https://www.facebook.com/wappulehti/) ja [Julkku](https://www.facebook.com/Wappujulkaisu/) !

### Torstai 22.11.
#### Uraa uurtamAS
Mitä aASista tulee isona? Onko diplomityön jälkeen elämää? Miten tapahtui tätä kaikkea ennen?

Tervetuloa Uraa uurtamAS-seminaariin Stimulaatioviikolla!

Automaatio- ja systeemitekniikan killan sekä Automaatio- ja systeemitekniikan alumnit ry:n yhteistyönä järjestettävä rento seminaaritapahtuma kertoo nykyopiskelijoille, että mihin vanhat killistit lopulta päätyivät. Tässä seminaarissa focus on henkilössä itsessään ja mikä on puhujan henkilökohtainen urapolku mutkineen ja saavutuksineen. Jokainen tarina on uniikki ja jokainen matkan varrella tullut oppi jaettavissa nykyopiskelijoille.

Tuleeko kaikista IT-konsultteja, vai voiko oman uran kehityksessä tapahtua jotakin mullistavaa? Alkaako urakehitys jo opintojen aikana, vai vasta kun diplomityö on taputeltu? Kannattiko tehdä töitä opintojen aikana? Mistä kursseista on ollut eniten hyötyä? Näihin kaikkiin kysymyksiin saat vastauksen saapumalla Atlantinkadun kabinettiin torstaina 22.11 kello 18.

Tapahtuma on suunnattu AS:n (AUT+IT) opiskelijoille 2. vuosikurssista ylöspäin.

Pitsat osallistujille tarjoaa Curious AI ja muut tarjoilut RELEX. Saavuthan ajoissa, sillä pitsat tilataan paikallaolijoiden mukaan heti tapahtuman alkaessa!
Esitysten jälkeen sauna on lämpimänä - eli pyyhe mukaan!

MMMM:
MITÄ: Uraa uurtamAS -seminaari!
MISSÄ: Atlantinkadun kabinetti, Atlantinkatu 7 A, Helsinki
MILLOIN: Torstaina 22. marraskuuta kello 18 alkaen
MIKSI: Vanhojen valmistuneiden uratarinoita nykyopiskelijoille, sekä rento illanvietto

FB: <https://www.facebook.com/events/2228132960789606/>

### Perjantai 23.11. 
#### Stimulaatio
Killan hienoa hienommat 20-vuotis vuosijuhlat.<br>
Itse juhlaan ilmoittautuminen ei ole enää mahdollista, mutta:

Jäikö Stimulaatiopaikka välistä, mutta haluaisit silti osallistua juhlaan? Ei hätää, kaipaamme apukäsiä juhlan järjestämiseen niin perjantaina 23.11. kuin lauantaina 24.11. Kaikki talkoolaiset pääsevät osallistumaan juhlan jälkeen järjestettävään kaatoon!  Jos herää kysymyksiä tai haluaisit tulla töihin vain osaksi vuoroa, niin laita viestiä @norsu. Ilmoittautuminen tapahtuu osoitteessa <http://as.ayy.fi/ilmo/stimulaatioxx>.

### Lauantai 24.11.
#### Stimulaation sillis, eli Stillis
Rankan juhlinnan jälkeen tulee rentoutua, sillis on oivallinen tapa toteuttaa tämä.

Stilliksellekkin kaivataan vielä apukäsiä, lisätietoa osoitteessa <http://as.ayy.fi/ilmo/stimulaatioxx>.

### Sunnuntai 25.11.
#### Lepopäivä
Välillä on hyvä levätä vaikka kokonainen päivä, tämä sunnuntai on loistava hetki toteuttaa se.