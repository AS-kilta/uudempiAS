---
layout: post
title: "Killan vaalit 2018"
date: 2018-10-14 20:20:00 +0300
language: fin
author: Hallitus
categories: AS pääuutiset
---
Hei arvon kiltalaiset

Hakeminen hallitus- ja toimihenkilövirkoihin vuodelle 2019 on nyt avattu! Ohjeet hakemiseen ja vaalien aikataulun löydät tästä viestistä.

Hallituksen pohjaesitykset hallitus- ja toimihenkilöviroista ensi vuodelle ovat nähtävillä osoitteissa:

<https://old.as.fi/static/virallisuudet/2019hallitusehdotus.pdf><br>
<https://old.as.fi/static/virallisuudet/2019toimariehdotus.pdf>

Vaalien aikataulu on seuraava:

1. Ehdolleasettuminen virkoihin aukeaa killan rekryillassa 08.10.
2. Vaalihiillostukset, joissa kuulustellaan virkoihin hakeneita henkilöitä pidetään 26.10.
3. Vaalikokous, jossa ensi vuoden virat ja toimijat valitaan, järjestetään keskiviikkona 31.10.

Kellonajat ja paikat tarkentuvat lähiaikoina.

Virkoihin haetaan laittamalla killan hakemus foorumille kuvaavalla otsikolla (esim. "Puheenjohtajaksi 2019"). Hakemukset ovat vapaamuotoisia, mutta kannattaa perustella perusteellisesti, miksi juuri sinut olisi hyvä valita kyseiseen virkaan. Hakemusviesteihin saa vapaasti vastata kysymyksin. Olkaa aktiivisia ja vastatkaa kiltalaisia askarruttaviin kysymyksiin hakemuksissanne!

Tunnukset foorumeille voit hankkia osoitteesta: <https://as.ayy.fi/auth/register>

Toimihenkilöksi, pois lukien toimikuntien puheenjohtajat ja phuksitoimikunta, voi hakea myös lomakkeella osoitteessa <http://bit.ly/toimari-ilmo>.

Aiemmin listatut toimikunnat ja niiden roolit ovat vain edellisten toimijoiden näkemys siitä, mitä vuosi 2019 voisi pitää sisällään. Haluamme kuitenkin painottaa, että varsinaisen rakenteen hyväksyy kiltakokous, joten jos sinulla on vahva ja perusteltu visio tämän pohjan muuttamiselle, kannattaa sitä ehdottaa vaalikokoukselle, mielellään jo etukäteen foorumeilla. Muistattehan, että muutosesityksellä tulee olla kannattaja, jotta se otetaan huomioon vaalikokouksessa.

Muutoksista kannattaa myös jutella istuvan hallituksen kanssa, joka harkitsee hyvien ehdotusten ottamista pohjaesitykseensä, joka on perinteisesti ohjannut lopullista muotoa vahvasti.

Hallituksen puolesta

Aku Viitanen<br>
Hallituksen puheenjohtaja