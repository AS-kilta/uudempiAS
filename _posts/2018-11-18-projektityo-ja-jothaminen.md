---
layout: post
title: "III-periodin kurssi Projektityö ja -johtaminen"
date: 2018-11-18 20:00:00 +0300
language: fin
author: Viestintämestari
categories: aalto opinnot
---
Haluatko menestyä projektityössä?<br>
Haluatko oppia asioita, joita perinteisillä projektinhallintakursseilla ei opeteta?<br>
Haluatko päästä tutustumaan käytännön arkeen oikeassa projektiorganisaatiossa?

Jos vastasit kyllä, III periodissa järjestettävä Kauppakorkeakoulun kandidaattitason Aalto-kurssi 21C00400 Projektityö ja -johtaminen on juuri sinua varten!

Kurssilla opit mm.
- mitä projekteissa oikeasti tapahtuu hallintamallien takana – ja niistä huolimatta
- miksi projektit harvoin, jos koskaan menevät täysin suunnitelmien mukaan
- miten sinä projektiin osallistujana voit osaltasi pyrkiä edistämään projektien menestystä
- miten projektiorganisointia voi analysoida ja kehittää erilaisissa konteksteissa

Kurssin luennot pidetään tiistai- ja torstai-iltaisin 15.1. - 12.2.2019 klo 17-20 Otaniemen kampuksella. Lisäksi opiskelijat tekevät kurssin aikana konkreettisen kurssiprojektin, jossa analysoidaan jonkin todellisen projektiorganisaation toimintaa.

Kurssille on vuosien varrella osallistunut opiskelijoita lähes kaikista Aallon korkeakouluista ja se on saanut heiltä erinomaista palautetta. Tule siis sinäkin mukaan! Kurssille ilmoittautuminen alkaa 10.12.2018, ja osallistumiseen vaadittava ennakkotehtävä palautetaan 8.1.2019 mennessä.

Kurssin syllabus ja ennakkotehtävän ohjeet löytyvät jo nyt sen MyCourses-työtilasta <https://mycourses.aalto.fi/course/view.php?id=19818>

Lue myös viimekeväisestä kurssista tehty Aallon uutisjuttu: <https://www.aalto.fi/fi/uutiset/opiskelijoilta-ratkaisuehdotuksia-projektitoiminnan-kehittamiseen-tiedolla>