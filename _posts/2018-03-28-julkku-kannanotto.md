---
layout: post
title: "Hallituksen kannanotto Julkku-yhteistyöhön"
date: 2018-03-28 13:50:00 +0200
language: fin
author: Hallitus
categories: pääuutiset
---
Aalto-yhteisöä on viime aikoina puhuttanut AYY:n alaisten järjestöjen toiminnan tasa-arvoisuus, ja keskustelun keskiöön on noussut wappulehti Julkku. Julkku toimii läheisessä yhteistyössä taustayhdistyksensä Teekkarikulttuurin tuki ry:n kanssa. Vallinneessa keskustelussa on tuotu ilmi, että tämän taustayhdistyksen toiminta ei ole ylioppilaskunnan arvojen mukaista. Automaatio- ja systeemitekniikan kilta ry ei myöskään hyväksy syrjintää missään muodossa.

Automaatio- ja systeemitekniikan kilta seuraa omien arvojensa toteutumista niin yhteistyökumppaneiden kanssa kuin omassa toiminnassaankin. Uskomme, että yhteistyö ja avoin keskustelu ovat parhaita keinoja nostamaan ongelmakohtia esille ja edistämään ratkaisujen syntyä.

Arvokysymysten kohdalla tahto muutokseen täytyy syntyä yhteisöstä itsestään. Killan hallitus on tavannut Julkun edustusta ja tullut siihen johtopäätökseen, että tilanne tiedostetaan ja sitä pyritään korjaamaan. Haluamme antaa mahdollisuuden korjata toimintaa antamamme palautteen valossa ja olemme siksi päättäneet jatkaa yhteistyötä Julkun kanssa tekemällä kiltadiilin. Tulemme seuraamaan tilannetta aktiivisesti niin Julkun kuin ylioppilaskunnankin toiminnan suhteen. Wappulehdet ovat arvokas lisä teekkariyhteisön wapun viettoon ja toivommekin, että lehtiä pystytään tuottamaan jatkossa hyvässä hengessä, killan ja ylioppilaskunnan arvoja noudattaen.

Julkku on toimittanut vastineen asiaan liittyvälle Helsingin Sanomien artikkelille. Vastineen voit lukea osoitteessa <http://julkku.fi/vastine.html>

Toivomme, että asiasta voidaan käydä asiallista ja rakentavaa keskustelua. Hallitus vastaa mielellään kaikkiin kysymyksiin. Alla on myös linkki anonyymiin palautelomakkeeseen.

hallitus@as.fi<br>
puheenjohtaja@as.fi<br>
Anonyymi palautelomake:<br> 
<https://goo.gl/QcF46b>

Automaatio- ja systeemitekniikan killan hallitus
