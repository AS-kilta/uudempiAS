---
layout: people_generic
title: Opiskelu
data: hallopedit
placeholder_img: static/toimijat/aebaej_placeholder.png
---
Fuksien kannattaa katsoa myös [Fukseille -sivut](fuksit).

## Automaatio- ja systeemitekniikka

Kiinnostaako, miten teollisuuden robottikäsivarret ja automaatiojärjestelmät toimivat? Haluatko päästä koodaamaan lähelle "rautaa"? Automaatio- ja systeemitekniikan pääaineessa pureudutaan mm. näihin aiheisiin, mutta automaatiota alkaa löytyä jo kaikesta itseohjautuvista autoista led-valaisimiin. Opintojen loppuvaiheessa onkin mahdollista erikoistua automaatio-ohjelmistojen, tehdasautomaation sekä robotiikan lisäksi myös ns. älykkäisiin tuotteisiin tai vaikka yhdistellä alueita oman kiinnostuksen mukaan.

## Informaatioteknologia

Verkkoon kytkettyjen laitteiden määrä kasvaa räjähdysmäisesti ja esineiden internet on kaikkien huulilla. IT-pääaineessa pääset tutustumaan, mitä trendikkäiden termien takana oikeasti tapahtuu! Saat kattavan pohjan tietoverkkojen tekniikasta, langattomasta tiedonsiirrosta, signaalin käsittelystä ja ohjelmoinnista. Opintojen loppuvaiheessa valittavanasi on useita suuntauksia perinteisemmistä tietoliikennesovellutuksista koneoppimiseen sekä signaalin, puheen ja kielen prosessoinnitiin.

## Digital Systems and Design

Tässä englanninkielisessä pääainessa pääset opiskelemaan monialaisia aiheita. Keskityt opiskelemaan kompleksisien digitaalisten systeemien suunnittelua ja tuotantoa. Eniten esille tulevat aiheet ovat sähkötekniikka, automaatio ja elektroniikka sekä tieto-, kommunikaatio-, ja informaatiotieteet. Tämän pääaineen opiskelijoista valmistuu tulevaisuuden huippuosaajia matematiikan, mallintamisen, elektroniikan sekä signaali- ja systeemitieteen aloilla.

## Sivuaineet

Sivuaineen voit valita minkä tahansa Aalto-yliopiston alaisen korkeakoulun sivuainetarjonnasta. Suurin osa kandidaattivaiheen kohteista on vapaasti valittavissa, mutta huomaa joissakin tapauksissa vaadittu sivuainehaku, joka järjestetään keväisin ja syksyisin. Tarkempaa tietoa sivuaineista löydät tuoreimmasta [sivuaineoppaasta](http://studyguides.aalto.fi/minors-guide/).

## Linkkejä

* [Sähkötekniikan ja automaation laitos](http://eea.aalto.fi/fi/)
* [Signaalinkäsittelyn ja akustiikan laitos](http://spa.aalto.fi/fi/)
* [Tietoliikenne- ja tietoverkkotekniikan laitos](http://comnet.aalto.fi/fi/)

* [Opinto-oppaat](http://studyguides.aalto.fi/elec/)
* [Sivuaineoppaat](http://studyguides.aalto.fi/minors-guide/)
* [Korkeakoulun yhteystiedot](https://into.aalto.fi/display/fikandelec/Yhteystiedot)
* [Opintopsykologi ja opiskelutaidot](https://into.aalto.fi/display/fiopisk/Opinto-+ja+uraohjauspsykologit)
* [Tutkintosääntö](https://into.aalto.fi/pages/viewpage.action?pageId=1183863)

* [Tenttiarkisto](http://www.tenttiarkisto.fi)
* [Nyyti ry](https://www.nyyti.fi/)

## Halloped

Yliopiston hallinnossa on yliopistolain mukaisesti oltava myös opiskelijoiden edustajia. Hallinnon opiskelijaedustajat (ns. hallopedit) ovat tavallisia opiskelijoita, jotka osallistuvat yliopiston akateemisten asiain komiteoiden, koulutusneuvostojen sekä erilaisten toimikuntien ja työryhmien toimintaan.

Näissä toimielimissä käsitellään mm. tutkinto-ohjelmien sisältöä, jatkotutkintojen hyväksymiseen liittyviä asioita, virkojen täyttämistä ja rahoitusta. Koulutusneuvostot myös virallisesti myöntävät tekniikan kandidaatin ja diplomi-insinöörin tutkintoja. Lisäksi on erilaisia toimikuntia, jotka käsittelevät esimerkiksi opetuksen laatuun ja kansainvälistymiseen liittyviä asioita.

Alta löydät luettelon killan hallopedeista.
