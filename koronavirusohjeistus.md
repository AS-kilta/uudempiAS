---
layout: page
title: Koronavirusohjeistus
permalink: /koronavirusohjeistus/
---

Minimoidaksemme Covid-19-tartuntariskin killan tapahtumissa noudatetaan AS:llä seuraavia ohjeita tapahtumien suhteen:
 
* Kaikkiin tapahtumiin järjestetään ilmoittautuminen. Tapahtumiin ei saa osallistua ilman ilmoittautumista.
* Koronavilkku-sovellusta suositellaan vahvasti ladattavaksi ennen killan tapahtumiin osallistumista.
* Tapahtumiin ei saa osallistua, jos tunnet olosi hiemankaan kipeäksi. Ilmoittautumiset tapahtumiin ovat lähtökohtaisesti sitovia, mutta jos sairastut, ilmoita siitä tapahtuman vastuuhenkilölle peruaksesi osallistumisesi. Mahdolliset osallistumismaksut palautetaan sairastapauksissa. Stimulaation käytänteistä sovitaan erikseen.
* Jos sinulla todetaan koronaviruksen aiheuttama tauti korkeintaan 14 vuorokautta tapahtuman jälkeen, ilmoita tapahtuman vastuuhenkilön yhteystiedot tartuntaketjuja jäljittävälle henkilölle. Vastuuhenkilö luovuttaa kaikkien osallistujien yhteystiedot viranomaisille, jotta mahdollisesta altistumisesta voidaan tiedottaa kaikkia tapahtumaan osallistuneita.
* Muistathan noudattaa hyviä hygieniakäytänteitä tapahtumissa: pese käsiäsi ja käytä käsidesiä, pidä riittävä turvaväli muihin, vältä turhaa jonotusta, älä juo yhteisistä pulloista tai kupeista.
* Jokainen killan tapahtumia järjestävä henkilö on velvoitettu ilmoittamaan tapahtuman kuvauksessa, jos tapahtumassa esiintyy yksi tai useampia seuraavista tartuntariskiä lisäävistä tekijöistä:
    * Sisätilassa järjestettävä tapahtuma tai ulkona järjestettävä tapahtuma, jossa turvaväleistä huolehtiminen ei ole koko ajan mahdollista
    * Käsien pesuun/desinfiointiin ei riittäviä mahdollisuuksia
    * Yhteislaulu/juomapelit/muut pisaratartunnan mahdollisuutta lisäävät aktiviteetit
    * Tarjoiltava ruoka/juoma ei ole valmistettu ammattilaisten toimesta

Jokainen killan tapahtumiin osallistuva sitoutuu noudattamaan yllä olevia ohjeita. Tapahtuman järjestäjällä on oikeus poistaa tapahtumasta henkilö, joka rikkoo ohjeistusta. Ohje on voimassa kunnes toisin ilmoitetaan.
